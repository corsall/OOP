Три з половиною години із головою вистачить для того, щоб повільно прочитати трагедію "Гамлет", яка належить перу геніального британського драматурга Вільяма Шекспіра. Її визначальні риси — стислість і лаконічність викладу, жодного зайвого слова, жодної непотрібної фрази, тільки чистий, міцний концентрат суміші з філософії, психології, символів і таємниць, які досі захоплюють уяву безлічі вчених, митців, критиків. І ще — всесвітня слава.

"Гамлет, принц датський" — витвір мистецтва й людської геніальності, у якому зв'язались кров, лірика, кохання, де тисячі граней, де є сюжет у сюжеті й трагедія в трагедії, де реальність переплелась із потустороннім світом, безумством, нестямою. Образ Гамлета вже давно вибито на скрижалях класики світової літератури. Тлумачення цієї постаті, її загадковості, "безумства", мудрих роздумів, які вклав у вуста принца англійський драматург (а ці репліки набули справжньої афористичності, про що свідчить солідна кількість людей, що вживають шекспірівські фрази, не знаючи навіть їх походження. А що може бути кращим підтвердженням?), стало тим полем літературної брані, де зламано не одну тисячу списів. Та все це — загальні фрази. Важливим є тільки те, що саме викликає у наших душах, серцях велика трагедія не менш великого майстра. "Нема нічого хорошого й нічого поганого: це лише роздуми роблять все таким", як сказав Гамлет. А ці слова яскраво вказують на цінність власних суб'єктивних поглядів, адже вони формують наше сприйняття світу. Тому я, віддавши данину канонічності викладу, зупинюсь на своїх особистих відчуттях і враженнях.                Скільки у цьому тексті знаків пунктуацій?